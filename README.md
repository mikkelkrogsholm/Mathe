### Kode til opslag

I går aftes sad jeg og streamede Debatten om, hvorvidt vi er klar til kunstig intelligens. Personligt kan jeg fortælle at jeg er super klar. Og imens det streamede, så arbejdede jeg på at bruge kunstig intelligens til at hjælpe min søn blive bedre til matematik. 

Det var en fed proces, og her vil jeg dele min oplevelse og vise, hvordan AI værktøjer kan gøre undervisning sjovere og mere personlig.

Først scannede jeg siderne i min søns matematikbog for at få adgang til teksten. Dernæst brugte jeg en teknologi kaldet optisk tegngenkendelse (OCR) til at udtrække teksten fra de scannede billeder. Det fungerede overraskende godt og gav mig en digital version af bogen, som jeg kunne arbejde videre med. Alt det her gjorde jeg i øvrigt fra min smartphone!
Derefter brugte jeg ChatGPT til at lave et resumé af de vigtigste koncepter og emner i det kapitel de arbejder med lige nu. Med dette resumé var jeg klar til det næste skridt: at bede ChatGPT om at skabe matematikopgaver og løsninger, baseret på det resumerede indhold. AI'en genererede disse opgaver og løsninger i et JSON-format, som gjorde det nemt for mig at arbejde med videre med de data.

Herefter bad jeg ChatGPT om at skrive en HTML-skabelon og et Python-script, der anvender Jinja2, så jeg kunne opbygge en lille matematik-hjemmeside med de AI-genererede opgaver baseret på JSON-dataene. I bund og grund tager det opgaverne i JSON og fletter sammen med HTML, som så kan vises i en hvilken som helst browser.

Til sidst skulle jeg blot gemme HTML'en og præsentere den færdige hjemmeside for min søn. 

Denne proces har vist mig, hvor langt vi er kommet med AI-teknologi og hvordan vi kan bruge den til at gøre undervisning mere engagerende og personlig. Jeg håber, at denne lille fortælling inspirerer andre til at udforske mulighederne med AI og måske endda finde nye måder at hjælpe deres børn med at lære og udvikle sig.
